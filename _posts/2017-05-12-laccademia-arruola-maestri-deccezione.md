---
title: 'L&#8217;Accademia arruola maestri d&#8217;eccezione'
date: 2017-05-12T10:32:14+01:00
author: Chiara Antonelli
---
<p style="text-align: justify;">
  E&#8217; stato presentato lo scorso mercoledì alla stampa il nuovo progetto formativo rivolto in via sperimentale agli allievi dell&#8217;Accademia musicale per l&#8217;anno 2017-2018. Nel corso del prossimo anno alcuni supervisori di fama internazionale affiancheranno gli allievi dei vari corsi di strumento per seguirli e stimolarli nel loro percorso di studio con l&#8217;obiettivo di perfezionare la loro preparazione musicale.&nbsp;
</p>

<p style="text-align: justify;">
  Alla conferenza stampa erano presenti solo alcuni dei musicisti che hanno aderito con entusiasmo inaspettato alla nostra proposta:&nbsp;<strong>Gianni Alberti</strong>, docente di sax al conservatorio di Brescia;&nbsp;<strong>Mauro Ferrando</strong>, primo clarinetto dell&#8217;Orchestra della Scala;<strong>&nbsp;Roberto Miele</strong>, cornista dell&#8217;Orchestra della Scala; e&nbsp;<strong>Marco Zoni</strong>, primo flauto dell&#8217;Orchestra della Scala. Altri musicisti che prenderanno parte al progetto sono:&nbsp;<strong>Andrea Tofanelli</strong>, docente di tromba presso l&#8217;ISSM di Modena;&nbsp;<strong>Christoph Hartmann</strong>, primo oboe solista della Berliner Philharmoniker; e&nbsp;<strong>Gianni Arfacchia</strong>, percussionista all&#8217;Orchestra della Scala.
</p>

<p style="text-align: justify;">
  Alcuni di loro sono già stati nostri ospiti per masterclass e concerti, ed in particolare vi ricordiamo che avremo il piacere di suonare nuovamente con <strong>Andrea Tofanelli il 29 giugno in Piazza della Loggia</strong> a Brescia.&nbsp;
</p>

<p style="text-align: justify;">
  Ringraziamo Enrico Danesi e Jacopo Manessi per gli articoli su Giornale di Brescia e Bresciaoggi, ma anche il nostro clarinettista Sergio Geraci, senza il quale questo progetto non sarebbe stato possibile.&nbsp;
</p>

<p style="text-align: justify;">
  A presto!
</p>

{% include figure image_path="/assets/images/posts/accademia_arruola_maestri.jpeg" %}
