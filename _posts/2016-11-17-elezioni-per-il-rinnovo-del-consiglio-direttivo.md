---
title: Elezioni per il rinnovo del Consiglio Direttivo
date: 2016-11-17T20:55:06+01:00
author: Chiara Antonelli
---
Cari amici della Banda Comunale di Rezzato e dell&#8217;Accademia,

Come saprete, da gennaio siamo un&#8217;associazione e il 30 novembre, all&#8217;interno della prima assemblea dei soci,
si terranno le prime elezioni per designare il prossimo Consiglio Direttivo.

Tali elezioni assumono un&#8217;importanza particolare, in quanto per la prima volta i componenti del consiglio
saranno _eletti_ e non _nominati_ come finora accaduto.

Ciò dà al ruolo di Socio un&#8217;importanza ancor maggiore: tutti i soci che abbiano compiuto **sedici anni** hanno
infatti **diritto al voto**; inoltre, ogni socio **maggiorenne** ha l&#8217;opportunità di partecipare attivamente alla
gestione dell&#8217;Associazione, dando la propria disponibilità ad **essere eletto**.

**Le elezioni si svolgeranno il 30 novembre 2016 presso la sala civica Italo Calvino, alle ore 20.30, all&#8217;interno
dell&#8217;Assemblea dei soci.**

Nei prossimi giorni riceverete la convocazione ufficiale, contenente le modalità di voto.

Vi invitiamo tutti a partecipare e ad estendere anche ad amici e conoscenti l&#8217;invito a diventare soci: il vostro
apporto è fondamentale per il proseguimento della nostra attività. La vostra esperienza come genitori degli allievi
dell&#8217;Accademia e come membri della comunità di Rezzato, e la vostra passione come fedeli sostenitori delle nostre
attività sono per noi un contributo insostituibile. A tal proposito, vi invitiamo a manifestare la vostra disponibilità
anche ad essere eletti come membri del Consiglio Direttivo.

La segreteria è aperta tutti i lunedì e giovedì dalle 17.00 alle 19.00 per ulteriori informazioni, rinnovi e nuovi
tesseramenti. In alternativa, contattateci alla mail cda@bandacomunalerezzato.it.

A presto,
Associazione Banda Comunale di Rezzato
    
Il presidente
Massimo Castelli
