---
id: 115
title: Maestro
date: 2015-03-28T14:30:54+01:00
author: bandarezzato
permalink: banda/il-maestro

guid: http://banda.host-goog.dyndns.org/?page_id=115
lucida-layout-option:
  - default
lucida-header-image:
  - default
lucida-featured-image:
  - default
---
<div class="wp-block-image">
  <figure class="aligncenter"><img loading="lazy" width="300" height="200" src="https://i0.wp.com/www.bandacomunalerezzato.it/wp-content/uploads/2018/09/regosa.jpg?resize=300%2C200" alt="" class="wp-image-1257" srcset="https://i0.wp.com/www.bandacomunalerezzato.it/wp-content/uploads/2018/09/regosa.jpg?resize=300%2C200 300w, https://i0.wp.com/www.bandacomunalerezzato.it/wp-content/uploads/2018/09/regosa.jpg?resize=768%2C512 768w, https://i0.wp.com/www.bandacomunalerezzato.it/wp-content/uploads/2018/09/regosa.jpg?resize=1024%2C683 1024w, https://i0.wp.com/www.bandacomunalerezzato.it/wp-content/uploads/2018/09/regosa.jpg?resize=620%2C413 620w, https://i0.wp.com/www.bandacomunalerezzato.it/wp-content/uploads/2018/09/regosa.jpg?resize=480%2C320 480w, https://i0.wp.com/www.bandacomunalerezzato.it/wp-content/uploads/2018/09/regosa.jpg?resize=272%2C182 272w, https://i0.wp.com/www.bandacomunalerezzato.it/wp-content/uploads/2018/09/regosa.jpg?w=2048 2048w, https://i0.wp.com/www.bandacomunalerezzato.it/wp-content/uploads/2018/09/regosa.jpg?w=1240 1240w, https://i0.wp.com/www.bandacomunalerezzato.it/wp-content/uploads/2018/09/regosa.jpg?w=1860 1860w" sizes="(max-width: 300px) 100vw, 300px" data-recalc-dims="1" /></figure>
</div>

**Marco Regosa**, nato nel 1988, si avvicina alla musica grazie alla banda del suo quartiere. Frequenta il corso di Corno al conservatorio Luca Marenzio di Brescia, e si diploma al conservatorio Antonio Buzzolla di Adria. Consegue il diploma di laurea di secondo livello nel 2014 al conservatorio Arrigo Pedrollo di Vicenza, con votazione 110/110. Ha al suo attivo collaborazioni con oltre trenta bande della provincia bresciana, oltre che con realtà bandistiche delle province di Trento, Verona, Mantova e Cremona, ha suonato in svariate orchestre di fiati, tra cui la Rovereto Wind Orchestra, l’Orchestra di Fiati Brixiæ Harmoniæ e l’Orchestra di Fiati della Valle Camonica, grazie alle quali ha avuto modo di collaborare con direttori e solisti di fama nazionale ed internazionale, partecipando a numerosi festival e rassegne internazionali, concorsi internazionali, alla prima esecuzione assoluta o nazionale di brani originali per banda e orchestra di fiati, e all’incisione di cd. Ha fatto parte, sia stabilmente che come collaboratore, di numerosi ensemble da camera, attualmente suona in sestetto (fiati e pianoforte) con l’Ensemble Emporté. Ha collaborato con svariate orchestre, tra cui l’Europa-Jugend-Orchester Darmstadt, l’Orchestra di Padova e del Veneto, l’Orchestra del Teatro Olimpico di Vicenza e l’Orchestra Sinfonica L’Incanto Armonico. Ha compiuto gli studi di direzione bandistica presso l’Istituto Superiore Europeo Bandistico di Mezzocorona (Tn), dove ha studiato con i maestri Alex Schillings, José Rafael Pascual Vilaplana, Andrea Loss, Carlo Pirola e Giuliano Moser, e dove ha avuto l’opportunità di seguire masterclass con i maestri Miguel Etcegoncelai, Laszlo Marosi e Bert Appermont.

Ha conseguito il diploma triennale nel 2015, dirigendo l’Orquestra de Vents Filharmonia a Onteniente (Spagna), e il diploma superiore nel 2017, dirigendo l’Orchestra di Fiati della Provincia di Vicenza nella sala concerti Marcella Pobbe del Conservatorio Arrigo Pedrollo di Vicenza. È stato ammesso come partecipante attivo al Lifelong Learning Conducting Contest and Course, selezione per il concorso dei direttori del World Music Contest di Kerkrade, tenuto dai maestri Laszlo Marosi e José Rafael Pascual Vilaplana, in collaborazione con l’Orchestra Haydn Orchester di Bolzano e con la Rovereto Wind Orchestra.

Da settembre 2011 a maggio 2016 è stato direttore della Banda San Gottardo di Barghe, da settembre 2015 a febbraio 2017 è stato direttore artistico e della scuola di musica del Complesso Bandistico Città di Cremona. Da ottobre 2014 è direttore della Junior Band Edo Petrilli di Roè Volciano, da ottobre 2015 è direttore della Banda Giovanile Music di Desenzano, da settembre 2016 è direttore dell’orchestra amatoriale Terrazzo Musicale di Chiari. Ha collaborato in qualità di direttore ospite con bande e orchestre di fiati del territorio bresciano, veronese e trentino, ha svolto l’attività di maestro preparatore con diverse formazioni, e dal 2015 è vice maestro della Rovereto Wind Orchestra.

All’attività di concertista affianca quella di insegnante: è attualmente insegnate di corno, solfeggio e musica d’insieme presso alcune accademie bandistiche della provincia di Brescia, e insegnante di corno presso la scuola media ad indirizzo musicale Padre Giulio Bevilacqua di Cazzago S.M. È coordinatore della scuola allievi del Corpo Bandistico di Roè Volciano e del Corpo Bandistico di Urago Mella. Da settembre 2016 è membro della commissione artistica dell’Associazione Bande Musicali Bresciane.

Dal settembre 2018 è Direttore dell&#8217;Accademia musicale della Banda Comunale di Rezzato. Dal 1° gennaio 2019 è Maestro della Banda Comunale di Rezzato.