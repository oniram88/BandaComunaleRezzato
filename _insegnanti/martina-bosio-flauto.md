---
title: 'Martina Bosio - Flauto e Propedeutica Musicale'
date: 2024-03-11
author: bandarezzato
excerpt: ""
cognome_nome: Bosio Martina
header:
  teaser: /assets/images/strumenti/flauto_traverso.jpg
---
<img src="{{'/assets/images/insegnanti/martina-bosio.jpg' | relative_url}}"  class="align-left" width="300"/>
**Martina Bosio** inizia lo studio del flauto traverso all’età di sette anni sotto la guida della
M°Lidia Stefani, presso l’Accademia Vivaldi di Carpenedolo (BS). Supera l’esame
d’ammissione al Liceo Musicale Veronica Gambara di Brescia, dove, oltre allo studio del
flauto intraprende gli studi di arpa con l’insegnante Cristina Ghidotti. In quegli anni fa parte
della Banda D’istituto del Liceo Gambara, diretta dal M. Giulio Piccinelli, con la quale
partecipa al prestigioso concorso “Flicorno D’Oro” di Riva Del Garda nel 2013,
classificandosi al primo posto. Ha inoltre avuto modo di collaborare con il Dedalo
Ensemble all’interno della rassegna “Sulle Ali Del Novecento”, esibendosi anche
all’auditorium Arvedi di Cremona. Prosegue lo studio del flauto traverso e si laurea presso
il Conservatorio Luca Marenzio di Brescia sotto la guida del maestro Mauro Scappini. Nel
2021 consegue la laurea magistrale in "didattica dello strumento e della musica" sempre
presso il Conservatorio di Musica Luca Marenzio di Brescia. Svolge attività concertistica
con vari gruppi musicali, tra i quali un gruppo tributo a Fabrizio De Andrè ("Incoscienti
Suonatori Jones"). Fa inoltre parte del quartetto di flauti “Carpinensemble” con il quale
suona affiancata a Lidia Stefani, Serena Perini e Stefania Maratti. Frequenta diversi corsi
per specializzarsi nell’insegnamento della musica nell’infanzia e prima infanzia, tra i quali
“didattica della musica per la scuola primaria” e “didattica della musica per la scuola
dell’infanzia”, seminari tenuti dal M°Pietro Diambrini presso il Conservatorio di Brescia.
Partecipa inoltre al seminario “Movimento d’ascolto” tenuto dalla P.ssa Isa D’Alessandro.
Nel 2023 frequenta il corso di formazione “Passi di musica: attività, giochi, letture,
esperienze e riflessioni per l’apprendimento e l’espressione musicale nello Zerosei”, con la
prof. Paola Anselmi. Nel 2023 partecipa al corso d’aggiornamento “La musica sono io”
tenuto a Padova, sempre con Paola Anselmi. Dal 2019 frequenta la scuola di
Musicoterapia ad Assisi. Svolge attività concertistica e dal 2016 insegna flauto traverso
presso diverse realtà della provincia di Brescia e propedeutica musicale presso
Accademie musicali e scuole dell’infanzia. Svolge inoltre progetti musicali presso Scuole
Primarie della Provincia.
